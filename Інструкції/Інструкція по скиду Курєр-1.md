# Інструкція до скида "Кур`єр-1"

Перед прочитуванням рекомендується ознайомитись з [**Загальні відомості по сервоприводам в Betaflight**](./Сервоприводи%20у%20Betaflight.md)  

**Встановлення, по крокам:**
1. Перед всіма напаюваннями, та прикручуваннями - одразу виділіть і налаштуйте серву в прошивці польотника.  
Встановіть мінімальне значення pwm = 1400, максимальне 2000. Це важливий момент. Якщо буде значно менше 1400, то серва засуне шток до упора і продовжить давить, аж доки не сгорить серва від перевантаження.  
Тому, робочий діапазон серви скиду: 1400-2000, налаштуйте одразу.
2. Кріпимо скид до корпуса БПЛА.  
Якщо це mark4 v2 10" - то болти М5 що стірчать входять в штатні дірки в нижній пластині рами.  
З протилежної сторони пластини болти зажимаються гайками.  
Увага: під пластиною гвинти знаходяться в пазах всередині пластику. Їхне призначення - витримувати навантаження по напрямку перпендикулярному пластині, але не зусилля закручування. Тому не затискати гайки з неадекватним зусиллям, щоб не провернути болт всередині пластику. Якщо є побоювання саморозкручування від вібрацій - то краще використати фіксатор різьби, аніж затягувати гайки до стружки з алюмінія.  

  Якщо необхідно прикрутити скид до рами, НЕ mark4 v2 (у якої нема відповідних дірок під болти М5 30х30), то є два варіанти:
  - просвердлити 4 дірки на кутах квадрату 30х30, розміром - під болт М5
АБО
  - використовувати стяжки, для цього: розібрати механізм (див. секцію "Розбір" далі), прибрати чотири болти М5, проломити отвори на стінках корпусу (є спеціальне потоншення та лінії відлому, розташовані в основі скиду біля місць встановлення болтів М5), зібрати назад (але вже без болтів М5) - отвори які залишились можна використовувати під стяжки

3. Припаяти проводи.
Скид Кур'єр-1 в своєму складі вже має BEC на 5V 3A. Тому червони (+) та чорний (-) проводи від нього накидаються одразу на відповідні виходи акумулятора. Жовтий провід - сигнальний, припаюється до вихода pwm/servo/мотора, який ви наконфігурували в кроці 1.  
**Примітка:** На більшості польотних контролерів можна знайти піни "BAT" - це "+" акумулятра, та G (або GND) - це "-" акумулятора, можна використовувати їх.
4. Перевірити працездатність та додаткові (до кроку 1) налаштування.

STL одноразових конекторів:
https://cults3d.com/en/3d-model/gadget/1-stnekroman

###Рекомендації:
Старатись не використовувати або менше використовувати (за можливості) ручний механізм відкривання/закривання (важіль, що стірчить з корпусу) - серва такого не любить.  
Не смикати вручну важіль ручного відкривання/закривання коли скид заживлений (коли акумулятор під'єднано до БПЛА/коптера)  
Скид може використовуватись як з одноразовими конекторами, так і у варіанти безконекторного скиду на стяжках.  
При безконекторному варіанті - труба дуже корисного вантажу впирається в додаткові "роги", що встановлені то торцях направляючого жолоба і затягується стяжкою до рухомого штока. Шток ховається -стяжка відпускається, вантаж надходить до отримувача.  
Для того щоб встановити "роги" - треба відкрутити гвинти М3х12 що закручені по торцях направляючого жолоба, поставити "роги" і закрутити гвинти М3х12 назад, прижавши "роги". Але немає потреби закручувати так щоб потріскався пластик - навантаження в цьому місці поперечне гвинтам, не повздовжнє.

### Розбір
1. Вимкнути живлення скиду (вимкнути весь БПЛА/коптер)
2. перевести механічний важіль відкривання/закривання у крайне положення ВІДКРИТО
3. викрутити торцеві гвинти М3х12 (які можуть тримати "роги")
4. двома пальцями схопитись на бокові стінки кришки скиду (один палець біля серви, інший - з протилежної сторони скиду)
5. обережними рухами із сторони в сторони розхитувати кришку скиду, одночасно тягнучи її назовні (оскільки кришка сидить плотно то таким чином вона буде вилізати на долі мм за кожен рух)
6. відкручуються 5 гвинтів М3х10 з потайними головками (вони сидять на фіксатора)
7. відділяється перехідна пластина (з середини корпуса відділяється основний механізм скиду)

### ТТХ
Загальна вага девайсу 170гр (разом з болтами та гайками)Використані матеріали: пластик ABS, алюміній та сталь (гвинти).  
Всі різьбові з'єднання на синьому фіксаторі різьби, окрім бокових гвинтів, які можна відкрутити і поставити "рога" для безконекторного скиду на стяжках.  
Габарит по висоті - 45-60мм, при використанні прямого конектора зсув вантажу від нижньої частини дрону складає 53мм, якщо роги - то 50-60 в залежності від діаметру дуже корисного вантажу.  
Вага вантажу: 15кг+ (з використанням прямого 45мм конектора, друкованого на 0.2мм)  
Максимальна вага вантажу: поки не відома  
Конектори друковані на слої 0.4мм теоретично повинні мати трохи менше запасу міцності - на 20% менше у порівняння з 0.2мм слоєм.  
Використана серва MG996R-180  